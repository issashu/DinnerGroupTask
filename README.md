# Group_task_restaurant

Group task for Code Academy season 4

Този шаблон представлява недовършена програма за управление на ресторант. Различните модули служат за управление на
кухнята, за "готварска книга за запис на рецепти", за управление на масите и взимане на поръчки. Някои от модулите са
функционални, други само на половина, а някои изцяло не са написани.

Вашата задача е да довършите кода така че да имате работеща програма, която:

1. Има информация колко маси има ресторанта ви.
2. Знаете, коя маса е свободна и коя - не.
3. Знаете, коя маса, каква поръчка има (приемаме, че на една маса може да има до две ястия - внимание, колко ястия си
   поръчват клиентите).
4. Можете да управлявате кухнята, като знаете колко поръчки приготвя в момента готвача.
5. Има как правилната поръчка да отиде на правилната маса.

В момента, в който някоя маса се освободи, приемаме, че идва нов клиент, който ще поръча. В момента, в който си получи
поръчката приемаме, че масата се освобождава (по избор може да се сложи таймер, в който клиента хапва :) ).

Кода може да се приеме, че представлява игра тип Dinner Dash (https://www.crazygames.com/game/diner-dash) и може да се
разиграва на рундове. Всеки рунд е един оборот на loop. Играта продължава докато минат общо 10 рунда.

Имате пълна свобода как ще напишете програмата и липсващата функционалност. Няма правилен или грешен начин за решение,
важно е да се изпълнят поне задължителните стъпки по-долу и всеки от екипа да знае, какво се случва и най-вече ЗАЩО е
направено по дадения начин. Помагайте си и разпределете задачите, така че всички да участват и учат. Екипа минава или
пада заедно!

Задължителни стъпки - оценка PASS:

1. Зареждате 12 ястия в меню-то на ресторанта. Няма изисквания към ястията (бъдете креативни :) ).
2. Задвижвате изпълнението на openForBusiness(), за да започне работа ресторанта.
3. При пристигане на клиент, приемате номер на ястие от меню-то и го предавате на кухнята/готвача.
4. Проверяваме, дали готвача може да приеме поръчката (имаме само лимитиран брой ястия, които могат да се готвят
   едновременно)
5. След като готвача е приготвил ястието, клиента го получава и приемаме, че масата се освобождава веднага.
7. Трябва да минат 10 рунда общо.
8. През цялото време е необходимо използващия програмата да вижда като мини доклад, какво се случва с поръчките и
   масите.
9. НЯМАТЕ право да прехвърляте параметри чрез стойност (pass by value), а само като пойнтъри. Изключение правят
   макросите.Това важи с двойна сила, когато става дума за обекти ;)
10. При завършване на програмата не трябва да имате memory leaks. Ще бъде проверена с Валгринд и Сланг Санитайзърс.

ВНИМАНИЕ: КОДА В МОМЕНТА НЯМА НИКАКВА ФУНКЦИОНАЛНОСТ ЗА УПРАВЛЕНИЕ НА ПАМЕТТА!!!!!!!

Бонус точки - PASS+:

1. Добавете код, който отчита приходите генерирани от ресторанта (не е необходимо да смятате разходи).
2. Всяко ястие има определено време за готвене. В кода за кухнята има таймер функция, която да изчислява до къде е
   стигнало готвенето на дадена гозба. Вградете този таймер в играта, така че на готвача да му трябва време докато
   приготви дадено ястие.
3. При това положение измислете, какво ще се случва, когато няма свободни маси. Играта продължава общо 10 рунда.
   Клиентите пък много обичат да се оплакват...
4. Добавете код за складова наличност на следните продукти {домати, краставици, сирене, чушки, маслини, моркови, ориз,
   пиле, картофи, подправки}. Променете рецептите да ползват само тези продукти. Започвате с 5 единици от всеки продукт.
   Когато клиент поръча нещо от менюто, рецептата ви намалява дадените продукти с 1 единица. Измислете логика и код,
   какво правите, когато не може да се изпълни поръчка.
5. Помислете, как бихте вкарали във функциите проверки и сигнализиране за грешки (такива в момента няма никъде, дори и
   скелета).
6. Направете структура опашка (FIFO), която да поддържа и обработва списък от ястия, които се готвят в момента, вместо
   масив.

Наказателни точки (приспадаме от Резултата):

1. Прехвърлят се стойности, а не пойнтъри и адреси. Особенно, ако са структури!
2. Логиката е концентрирана само в една функция. Максимален размер на функция 50 реда. Ако е повече трябва да обясните
   защо.
3. Има мемори лийкс.
4. Не са довършени минималните изисквания.

ПРОМЕНИ ПО СКЕЛЕТА НА ПРОЕКТА СЕ ПОЗВОЛЯВАТ САМО ПРИ ПОЛОЖЕНИЕ, ЧЕ ИМАТЕ ОСНОВАНИЕ И МОЖЕТЕ ДА ЗАЩИТИТЕ ПРОМЯНАТА!!
